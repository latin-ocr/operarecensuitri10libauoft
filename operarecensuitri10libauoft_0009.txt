PRAEFATIO

Tandem post tot moras innumerasque difficultates belli
procellis sedatis ad eam pervenit editio partem a qua olim
id est ante plus quinquaginta annos exordium studiorum
Libanianorum.sumpsi‚ epistulas. Atque harum partem prio-
rem quod prodit volumen X complectitur, quod sub prelo
est XI alteram. Prolegomena, quae fata earum enarrant
imaginemque viae qua per libros plus trecentos ad nos per-
venerunt proponunt, de testimoniis reliquisque emendationis
subsidiis exponunt, volumen IX efficient. Quorum chirogra-
phum cnm characteribus epistolicis, si excipis numeros pa·
ginarum voluminum X et XI postea. inserendos, est absolu-
tum aeque atque ceterarum reliquiarum Libanianarum et
Pseudolibanianarum et operum Choricii Gazaei cui complura
tribuenda sunt quae hucusque Libanii ferebantur. Etiam Pro·
legomena sine mora proditura esse spero, sed conspectum
et explicationem siglorum in codicibus editionibus commen-
tariis significandis adhibitorum non iis reservare, sed huic
ipsi quod nunc prodit volumini praemittere necessarium vi-
sum est. In quo conspectu numeri singulis codicibus in
fine appositi iidem sunt quos in Prolegomenis gerunt. N u-
meri sub quibus epistulae citantur non Wolfianae sed huius
ipsius editionis sunt, numeri autem editionis Wolfianae in
margine singularum epistularum appositi sunt. Collatio nu·
merorum utriusque editionis in fine voluminis XI dabitur.

Iam nihil restat nisi ut Theodoro Thalheim et Eber-
hardo Richtsteig qui in plagulis corrigendis studio inde-
fesso me adiuverunt grates sinceras agam.

Dabam Vratislaviae die XXII mensis Iulii anni MOMXX
Richardus Foerster.

